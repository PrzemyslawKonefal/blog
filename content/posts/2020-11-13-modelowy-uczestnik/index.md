---
title: Długoterminowa wspólna transformacja - przyłączysz się?
author: Przemysław Konefał
date: 2020-11-13
hero: ./images/david-versus-goliath.jpg
excerpt: Planuje prowadzić kanał na Youtube i budować wokół niego aktywnie angażującą się społeczność. Przygotowując materiały, muszę zawęzić grono ludzi, dla których przekaz będzie zrozumiały, bo próbując dotrzeć do wszystkich - nie trafię do nikogo.
---

Planuje prowadzić kanał na [Youtube](https://www.youtube.com/channel/UC950DlGpMROx7DdpceFYmiw) i budować wokół niego aktywnie angażującą się społeczność. Przygotowując materiały, muszę zawęzić grono odbiorców, dla których przekaz będzie zrozumiały, bo próbując dotrzeć do wszystkich - nie trafię do nikogo.
Pragnę Wam przedstawić sposób myślenia modelowego członka tej grupy. Osoby, z którą chciałbym pracować, spędzać czas i wymieniać się przemyśleniami.
Jeśli czujesz, że ten schemat mentalności jest zbliżony do twojego, to będę zaszczycony, jeśli zechcesz dołączyć do tej społeczności i zasubskrybujesz [kanał](https://www.youtube.com/channel/UC950DlGpMROx7DdpceFYmiw), by wiedzieć, kiedy pojawi się pierwszy i każdy kolejny film.

## Oto mentalny profil docelowego odbiorcy:
Nie chcę zrzucać odpowiedzialności za moje porażki i sukcesy na czynniki, których nie mogę kontrolować. Ale wiem, że to arcytrudne podejście. Świat, w którym żyjemy, sprzyja prowadzeniu pasywnego trybu życia, bo tak sami go zaprojektowaliśmy. Uzależnienia od __mediów społecznościowych, telewizji, gier komputerowych, pornografii, cukru, alkoholu, papierosów__ i innych używek stały się czymś normalnym, społecznie akceptowalnym. Konsumpcjonizm to religia XXI wieku, którą aktywnie praktykuje miliardy ludzi na świecie.
Walka z nią na poziomie indywidualnym przypomina pojedynek Dawida z Goliatem.

Jednak prowadzenie życia opartego wyłącznie na przyjemnościach nie daje szczęścia, bo najczęściej te aktywności, które wynagradzają nas __natychmiastowo__, mają fatalne skutki w __długim okresie__.
Ignorując problem nie sprawie, że on zniknie. On ciągle jest i po cichu, z dnia na dzień, pogłębia się, aż któregoś razu uderzy we mnie ze zdwojoną siłą.
Jeśli nie poświęcam regularnie czasu na edukację i analizę swojej sytuacji na takich płaszczyznach jak relacje, zdrowie, wychowywanie dzieci, finanse osobiste, czy rozwój zawodowy to w długim okresie mam pewność, że jakość mojego życia i ludzi wokół mnie będzie w najlepszym przypadku na przeciętnym poziomie. A przeciętny człowiek jest wyznawcą konsumpcjonizmu, rozrzutności, impulsywnych decyzji i kompulsywnych zachowań.

Zamiast przyjmować taki krótkowzroczny styl życia, zamiast akceptować status quo, wybieram inną drogę. Podejmuje wyzwanie rzucone przez Goliata. <br/>Walczę z przeciętnością nie dlatego, że chcę czuć się wyjątkowy, ale dlatego, że nie podoba mi się to, co statystyczne, bierne życie ma do zaoferowania.<br/> Akceptuje narzucane warunki gry i próbuję działać, poszukując odpowiedzi na pytania „_co mam?_” i „_co mogę?_” zamiast narzekać i ubolewać nad tym, czego nie mam i czego nie mogę.<br/>
Niezależnie od mojej obecnej sytuacji na pewno istnieją ludzie, którzy borykali się z tymi samymi problemami, co ja. Zamiast dotykać żelazka, by sprawdzić, czy jest gorące wolę korzystać z doświadczenia innych i uczyć się na ich błędach. Wiedza jest moim najcenniejszym aktywem.<br/>
Mój czas na Ziemi jest ograniczony. Jakość mojego życia bezpośrednio zależy od aktywności, na które ten czas poświęcam. Dlatego chcę uczyć się jak nim zarządzać w sposób najbardziej efektywny.<br/>
Wiem, że fraza „rozwój osobisty” to coś znacznie więcej niż osiąganie chwilowej motywacji i pozytywnego nastawienia. To najbardziej praktyczna gałąź nauki, której studiowanie pozwala dopasować do własnych potrzeb długoterminowe strategie maksymalizujące szanse na życie według własnych zasad. Na radosną, długą i pełną pięknych chwil egzystencje dla nas i ludzi w naszym otoczeniu.<br/>
W tym wypadku walka z Goliatem różni się od tej biblijnej. Jest długa i wymagająca. Jednak to nie oznacza, że nie jest warta wysiłku.

__I najważniejsze__ — Jestem świadomy, że cała ta wiedza jest nic niewarta, jeśli nie zostanie wcielona w życie. Tylko praktyka czyni mistrza, a bez niej uczenie się jest niczym więcej jak kolejną formą [prokrastynacji](https://pl.wikipedia.org/wiki/Prokrastynacja#:~:text=Prokrastynacja%20lub%20zwlekanie%2C%20czy%20te%C5%BC,si%C4%99%20w%20r%C3%B3%C5%BCnych%20dziedzinach%20%C5%BCycia.).

## Dobra dobra, ale kim jestem, żeby wypowiadać się w tych kwestiach?

Nikim. Daleko mi do bycia internetowym guru czy _coachem_.
Nie zamierzam podawać Ci na tacy gotowych, prostych i ładnie brzmiących haseł, które od ręki odmienią twoje życie.
Wręcz przeciwnie. Takie rozwiązania nie istnieją. Wszystko, co w życiu jest wartościowe, wymaga wielkiego nakładu pracy i czasu.
Jednak konsekwentna ciężka praca nie wystarczy. Bez monitorowania efektywności naszych wysiłków, bez korygowania ścieżki naszej podróży mamy duże szanse nigdy nie dotrzeć do celu, nie mówiąc o robieniu tego w sposób zoptymalizowany.<br/>

Jestem przyjacielem, który chcę pomóc. Chce być kimś, kogo opinii możesz zasięgnąć, żeby tworzyć w swojej głowie obraz świata najbliższy rzeczywistości.<br/>
Wyciągam wnioski i opieram swoje argumenty na możliwie największych zbiorach danych i analiz, zamiast polegać jedynie na doświadczeniach z własnego otoczenia.
Będę tworzył materiały, zawierające możliwie skondensowaną i __praktyczną__ wiedze, by oszczędzić twój cenny czas.
Nie martwię się o ciągłość tego procesu, bo zdobywanie wiedzy, obserwowanie i słuchanie innych ludzi są aktywnościami, które mnie fascynują i napędzają.

Jeśli jesteś gotowa, jeśli jesteś gotowy, by poznawać nowe perspektywy i idee, które zwiększą twoją szansę na życiowy sukces, [dołącz do społeczności](https://www.youtube.com/channel/UC950DlGpMROx7DdpceFYmiw).
Postaram się, najlepiej jak potrafię, żeby spełnić Twoje oczekiwania.
